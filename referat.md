# Alan Turing
[Alan Mathison Turing](https://en.wikipedia.org/wiki/Alan_Turing) (1912 - 1954), byl britský matematik, logik, kryptoanalytik a zakladatel moderní informatiky. Veřejně známý je díky zásluhám o dešifrování nacistických tajných kódů během druhé světové války – Enigmy. V 50. letech byl odsouzen za homosexuální akt na základě zákona z roku 1885 a posmrtně rehabilitován královnou v roce 2013.
>
Za druhé světové války byl Turing nejdůležitějším z vědců, kteří v [Bletchley Parku](https://en.wikipedia.org/wiki/Bletchley_Park) luštili německé tajné kódy šifrované stroji Enigma a Tunny. Toto úsilí bylo velice úspěšné a Angličané měli po větší část války k dispozici „tajné“ nepřátelské komunikace. Ani po válce ovšem o této své práci nemohl mluvit, jelikož by tím porušil státní tajemství. Nesprávně je zmiňován přímý podíl Turinga na sestrojení počítače Colossus, ve skutečnosti k němu nepřímo přispěl výzkumem kryptoanalýzy Lorenzovy šifry pomocí statistických metod.
>
[Turingův test](https://en.wikipedia.org/wiki/Turing_test) je pokus, který má za cíl prověřit, jestli se nějaký systém umělé inteligence opravdu chová inteligentně. Umělou inteligenci, která testem projde, nazýváme silná umělá inteligence, ale taková zatím nebyla vyvinuta.
>
![Jestli vidíte toto tak se vám nenačítá obrázek, ale je to Alan Turing](https://github.com/user-attachments/assets/2a156684-3467-4338-944e-d885a6626935)
>
Zdroje: [https://cs.wikipedia.org/wiki/Alan_Turing](https://cs.wikipedia.org/wiki/Alan_Turing)
